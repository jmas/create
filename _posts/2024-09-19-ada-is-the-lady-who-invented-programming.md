---
title: Ада – жінка, яка вигадала мову програмування
description: Подивився документальний фільм про Аду, яка вигадала мову
  програмування, яка дала початок сучасному програмуванню
category: Історія
tags:
  - програмування
  - штучний інтелект
date: 2024-09-19
---
Подивився документальний фільм Ада Рахівниця - графиня комп’ютерів (Calculating Ada: The Countess of Computing) про те, як в 19-му столітті Ада прийшла до створення практичної мови програмування. Головне що я відмітив, що це відбулося не в вакуумі, а під впливом тодішньої промислової революції. Люди будували заводи і виготовляли речі, заводи потребували оптимізації і це давало поштовх і фінансування для створення машин, які оптимізували робочий труд.

Відмічу цікавий момент, коли в фільмі демонструється [Жакардів верстат](https://uk.wikipedia.org/wiki/%D0%96%D0%B0%D0%BA%D0%B0%D1%80%D0%B4%D0%BE%D0%B2%D0%B8%D0%B9_%D1%82%D0%BA%D0%B0%D1%86%D1%8C%D0%BA%D0%B8%D0%B9_%D0%B2%D0%B5%D1%80%D1%81%D1%82%D0%B0%D1%82), котрий вміє ткати візирунки на полотні. Він використовує карточки з отворами, які є прототипами більш сучасних перфокарти. В той час суспільство нервувало щодо таких машин. Більш за всіх протестували працівники текстильної промисловості – [лудити](https://uk.wikipedia.org/wiki/%D0%9B%D1%83%D0%B4%D0%B4%D0%B8%D0%B7%D0%BC).

Фільм дає класну загальну історичну картинку – звідки виникло програмування. Чому це важливо? Тому що програмування буде добре працювати там для чого воно було створено. Наприклад, для шаблонної праці. Машини добре пораються з роботою по шаблону. Трохи далі пішли системи штучного інтелекту, проте і вони використовують підхід – взяти роботу майстра, оформити в шаблон та повторити схожий витвір.
